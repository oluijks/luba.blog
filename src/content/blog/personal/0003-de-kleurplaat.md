---
author: Olaf Luijks
pubDatetime: 2024-05-26T10:52:20.414Z
modDatetime: 2024-05-26T10:52:20.414Z
title: Kleurplaat
slug: kleurplaat
featured: false
draft: true
tags:
  - personal
  - poetry
description: Kleurplaat (uit m'n bundel “Kindergraf”)
---

Gedicht uit m'n bundel “Kindergraf”<br>
_Denkend aan alle Oekraïense moeders en kinderen die in nood zijn_<br>

## Kleurplaat

Achter de verwoeste dagen van natte ogen<br>
ligt ze op bed, kind in de houtgreep &ndash; Haar<br>
groene vent in het gele veld<br>

Trots maar bang voor de zwarte nacht.<br>
Purperen flitsen in de lucht doen haar zijn<br>
rode taal haten waarin hij haar zal schaden<br>
haar land besmetten, hun moeders<br>
verkracht verdachte raketten op verwachte<br>
plekken, niets gespaard, alles verlaten.<br>

Het bedrog is eenzaam als ze haar okeren<br>
ogen laat gaan langs de vele grijze stenen.<br>
Namen eens haar bloedverwanten, zal haar<br>
kind deze wereld erven?<br>

Het bruine jaar is laat, ze kan niet meer<br>
huilen<br>
Zijn wijf! De moord! Haar geliefde!<br>
Moe en sloom haar laatste rode kus drukt<br>
op zijn kapotte witte lijf &ndash; gewikkeld in &ndash;<br>
het blauw-geel van hun vleesetende liefde<br>
